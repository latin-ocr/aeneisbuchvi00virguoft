76 ΤΕΧΤ.

consiliumque vocat, vitasque et⁴ crimina discit.
proxima deinde tenent maesti loca, qui sibi letum

435 insontes peperere manu, lucemque perosi
proiecere animas3 quam vellent aethere in alto
nunc et pauperiem et duros perferre labores:
fas obstat, tristisque palus inamabilis undae
alligat, et noviens Styx interfusa coercet.

440 nec procul hinc partem fusi monstrantur in omnem
lugentes campi, sic illos nomine dicunt.
hic quos durus amor crudeli tabe peredit
secreti celant calles, et murtea circum
silva tegit, curae non ipsa in morte relinquont.

445 his Phaedram Procrimque locis, maestamque Eriphylen
crudelis nati monstrantem volnera cernit,
Euadnenque et Pasiphaen3 his Laodamia Δ
it comes, et iuvenis quondam nunc femina Caeneus,
rursus et in veterem fato revoluta figuram.

450 inter quas Phoenissa recens a volnere Dido
errabat silva in magna3 quam Troius heros
ut primum iuxta stetit, adgnovitque per umbras -
obscuram, qualem primo qui surgere mense
aut videt aut vidisse putat per nubila lunam —

455 demisit lacrimas, dulcique adfatus amore est.
‘infelix Dido, verus mihi nuntius ergo
venerat, extinctam ferroque extrema secutam;
funeris heu tibi causa fui3 per sidera iuro,
per superos, et si qua fides tellure sub ima est:

460 invitus regina tuo de litore cessi.
sed me iussa deum quae nunc has ire per umbras,
per loca senta situ cogunt noctemque profundam,
imperiis egere suis3 nec credere quivi,
hunc tantum tibi me discessu ferre dolorem.

465 siste gradum, teque adspectu ne subtrahe nostro:
quem fugis? extremum fato quod te adloquor hoc est’.

433 conciliumque MR 438 unda R, Servius 445 Procrin PR
447 Euhadnenque P (Heuhadnenque R) 452 umbram M

