80 ΤΕΧΤ.

500 ‘Deiphobe armipotens, genus alto a sanguine Teucri,
quis tam crudelis optavit sumere poenas,
cui tantum de te licuit. mihi fama suprema
nocte tulit, fessum vasta te caede Pelasgum
procubuisse super confusae stragis acervom.

505 tunc egomet tumulum Rhoeteo litore inanem
constitui, et magna manis ter voce vocavi.
nomen et arma locum servant: te amice nequivi
conspicere, et patria decedens ponere terra.'
ad quae Priamides. ‘nihil 0 tibi amice relictum,

510 omnia Deiphobo solvisti et funeris umbris3
sed me fata mea et scelus exitiale Lacaenae
his mersere malis, illa haec monimenta reliquit3 ’
namque ut supremam falsa inter gaudia noctem
egerimus nosti, et nimium meminisse necesse est.

515 cum fatalis ecus saltu super ardua venit
Pergama, et armatum peditem gravis attulit alvo,
illa chorum simulans, euhantis orgia circum
ducebat Phrygias, flammam media ipsa tenebat
ingentem, et summa Danaos ex arce vocabat.

520 tum me confectum curis somnoque gravatum
infelix habuit thalamus, pressitque iacentem
dulcis et alta quies placidaeque simillima morti.
egregia interea coniunx arma omnia tectis
emovet — et fidum capiti subduxerat ensem -ε

525 intra tecta vocat Menelaum, et limina pandit:
scilicet id magnum sperans fore munus amanti,
et famam extingui veterum sic posse malorum.
quid moror, inrumpunt thalamo, comes additur una
hortator scelerum Aeolides: di talia Grais

530 instaurate, pio si poenas ore reposco:
sed te qui vivom casus, age fare vicissim
attulerint. pelagine venis erroribus actus,

505 in litore MP² 524 etmovet P², amovet PMP* 528 additus PR

