94 ' TEXT.

suspensae ad ventos, aliis sub gurgite vasto
infectum eluitur scelus, ant exuritur igni:
quisque suos patimur manis. exinde per amplum
mittimur Elysium, et pauci laeta arva tenemus,

745 donec longa dies, perfecto temporis orbe,
concretam exemit labem, purumque relinquit
aetherium sensum atque aurai simplicis ignem.
has omnis, ubi mille rotam volvere per annos,
Lethaeum ad fluvium deus evocat agmine magno,

750 scilicet immemores super ut convexa revisant,
rursus et incipiant in corpora velle reverti?

Dixerat Anchises, natumque unaque Sibyllam

conventus trahit in medios turbamque sonantem, ¹
et tumulum capit, unde omnis longo ordine posset

755 adversos legere, et venientum discere vultus.

MPR ‘Nunc age Dardaniam prolem quae deinde sequatur
gloria, qui maneant Itala de gente nepotes,
inlustris animas nostrumque in nomen ituras,
expediam dictis, et te tua fata docebo.

760 ille vides pura iuvem's qui nititur hasta,
proxima sorte tenet lucis loca, primus ad auras
aetherias Italo commixtus sanguine surget,
Silvius, Albanum nomen, tua postuma proles:
quem tibi longaevo serum Lavinia coniunx

765 educet silvis regem, regumque parentem, ¹
unde genus Longa nostrum dominabitur Alba.
proximus ille Procas, Troianae gloria gentis,
et Capys, et Numitor, et qui te nomine reddet
Silvius Aeneas, pariter pietate vel armis

770 egregius, si umquam regnandam acceperit Albam.
qui iuvenes, quantas ostentant adspice viris,
atque umbrata gerunt civili tempora quercu:
hi tibi Nomentum et Gabios urbemque Fidenam,
hi Collatinas imponent montibus arces,

775 Pometios Castrumque Inui Bolamque Coramque:

746 reliquit PR 747 aurae die Hss„ aurai Servius 7 50 supera ut
F²M²R (superant P, supera aut ΓΙ)

